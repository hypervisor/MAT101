Relasjon
En binær relasjon *fra* mengden S til mengden T er en delmengde av S × T. En binær relasjon *på* mengden S er en delmengde av S².
Mer generelt, en n-ær relasjon (n-ary relation) er en delmengde av A(1) × ... × A(n), og en n-ær relasjon på en mengde A er en delmengde av A^n.

Når vi bruker ordet "relasjon", er det som oftest underforstått at det betyr en binær relasjon.

Binær relasjon
Mengden {<a,1>,<a,2>,<b,2>} er en binær relasjon *fra* {a,b} *til* {1,2} fordi den er en delmengde av {a,b} × {1,2}:
        1   2
    a   1   1
    b   0   1

Følgende er en binær relasjon *på* mengden {1,2,3}:
{<1,2, <1,3>,<2,3>,<3,3>}
        1   2   3
    1   0   1   1
    2   0   0   1
    3   0   0   1

Vi har alltid følgende spesielle relasjoner når to mengder S og T er gitt:
    Identitetsrelasjonen (identity relation) på S, som relaterer alle elementene til seg selv: {<x,x> | x ∈ S}. Ta mengden {1,2,3} for eksempel:
            1   2   3
        1   1   0   0
        2   0   1   0
        3   0   0   1

    Den tomme relasjonen (empty relation) fra S til T, som ikke relaterer noen elementer til hverandre: Ø. Ta mengden {1,2,3} for eksempel:
        1   2   3
    1   0   0   0
    2   0   0   0
    3   0   0   0

Vi kjenner allerede mange binære relasjoner: likhetsrelasjonen =, delmengderelasjonen ⊆, mindre enn eller lik-relasjonen <=,
mindre enn-relasjonen < og logisk konsekvens-relasjonen ⇒. Vi har også relasjoner på andre typer objekter, for eksempel har vi forelder-relasjonen,
søskenrelasjonen, kjæresterelasjonen og vennerelasjonen, som alle er relasjoner på mengden av mennesker.

Notasjon: Hvis R er en relasjon og <a, b> ∈ R, tillater vi oss å skrive aRb i stedet for <a,b> ∈ R. Vi skriver for eksempel 4 < 5 i stedet for <4,5> ∈ <.
Dette kalles infiksnotasjon (infix notation).

En mengde med to elementer har nøyaktig 16 forskjellige relasjoner mellom elementene. Tegn 2 sirkler, også se hvor mange piler du klarer å lage.

Refleksiv relasjon
En binær relasjon R på mengden S er refleksiv (reflexive) hvis det for alle x i S er slik at <x, x> ∈ R.

Eksempel: La S være mengden {1,2,3}. Da er {<1,1>,<2,2>,<3,3>} en refleksiv relasjon på S fordi alle tuplene på formen <x,x> er med.
Det samme er tilfellet med relasjonen {<1,1>,<1,2>,<2,2><2,3>,<3,3>}. Men {<1,1>, <1,3>} er *ikke* en refleksiv relasjon på S, fordi både <2,2> og <3,3> mangler.
Relasjonen {<1,1>,<2,2>} er heller ikke det, denne gangen fordi <3,3> mangler.

M={1,2,3}
R={<1,1>,<1,2>,<2,2>,<3,3>} Refleksiv!
R={<1,1>,<1,2>,<2,2>,<3,3>, <3, 4>} Ikke refleksiv! Hver x i <x, x> i R MÅ være i M! 4 er ikke i M, og dermed er ikke R refleksiv her.

Likhetsrelasjonen: alltid refleksiv
Delmengderelasjonen: refleksiv
Minde enn eller lik-relasjonen: refleksiv
Logisk konsekvens-relasjonen på formler: refleksiv
Universelle relasjonen på en mengde: refleksiv

Symmetrisk relasjon
En binær relasjon R på mengden S er symmetrisk hvis det for alle x,y er slik at hvis <x,y> ∈ R, så <y,x> ∈ R.
Eksempel:
    S={1,2,3}
    R={<1,2>,<2,1>,<1,3>,<3,1>,<2,3>,<3,2>}

Likhetsrelasjonen: alltid symmetrisk
Delmengderelasjonen: *ikke* symmetrisk
Minde enn eller lik-relasjonen: *ikke* symmetrisk
Logisk konsekvens-relasjonen på formler: ikke *symmetrisk*
Logisk ekvivalens-relasjonen på formler: symmetrisk
Universelle relasjonen på en mengde: symmetrisk

Transitiv relasjon
En binær relasjon R på mengden S er transitiv (transitive) hvis det for alle x,y,z er slik at hvis <x,y> ∈ R og <y, z> ∈ R, så <x, z> ∈ R.
Transitive relasjoner er de hvor alt du kan gjøre i to steg, kan du også gjøre i ett steg.
La S være mengden {1,2,3}. Da er relasjonen {<1,2>,<2,3>,<1,3>} en transitiv relasjon på S. Relasjonen {<1,2>,<2,3>} er *ikke* en transitiv relasjon,
fordi <1,3> mangler (<x,z>).

Likhetsrelasjonen: alltid transitiv
Delmengderelasjonen: transitiv
Minde enn eller lik-relasjonen: transitiv
Logisk konsekvens-relasjonen på formler: transitiv
Logisk ekvivalens-relasjonen på formler: transitiv
Universelle relasjonen på en mengde: transitiv

Ekvivalensrelasjon
En binær relasjon på mengden S er en ekvivalensrelasjon (equivalence relation) hvis den er refleksiv, symmetrisk og transitiv.
La S være mengden {1,2,3}. Da er relasjonen {<1,1>,<2,1>,<1,2>,<2,2>,<3,3>} en ekvivalensrelasjon på S fordi den refleksiv, symmetrisk og transitiv.
Men relasjonen {<1,1>,<2,1>,<1,2>} er ikke en ekvivalensrelasjon på S, fordi den hverken er refleksiv eller transitiv.

Anti-symmetri og irrefleksivitet
Ekvivalensrelasjoner oppfører seg pent, men bildet er ikke fullstendig før vi ser på anti-symmetri og irrefleksivitet. Disse egenskapene er *ikke*
nøyaktig de motsatte av symmetri og refleksivitet, men nesten.

Anti-symmetrisk relasjon
En binær relasjon R på mengden S er anti-symmetrisk (anti-symmetric) hvis det for alle x,y er slik at hvis <x,y> ∈ R og <y, x> ∈ R, så x = y.
Anti-symmetriske relasjoner er de hvor det ikke finnes to forskjellige elementer som er relatert til hverandre. De eneste relasjonene på en mengde med to
elementer som *ikke* er anti-symmetriske er de hvor to elementer er relatert til hverandre.

La S være mengden {1,2,3}. Relasjonen {<1,2>, <1,3>} er anti-symmetrisk, men {<1,2>, <2,1>} er ikke anti-symmetrisk, fordi <1,2> og <2,1> er med, men 1 != 2.

Irrefleksiv relasjon
En binær relasjon R på mengden S er irrefleksiv (irreflexible) hvis det ikke er noen x ∈ S slik at <x,x> ∈ R.
Irrefleksive relasjoner er de hvor ingenting er relatert til seg selv.

